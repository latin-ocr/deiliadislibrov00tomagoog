Non ignoro, qui de carminibus homericis disputare animum induxerit, opus eum suscipere
maxime arduum atque operosum et in varias incurrere reprehensiones, cum rem 'sibi proponat
tractandam, de qua plurimi viri iique doctissimi tam acute atque emdite egerint, ut qui se illorum
disputationibus aliquid addere posse existimet, deridenda haec videatur esse arrogantia. Codicem
enirn Venetum A.A(qui inter Marcianos numeratur 454) et secundum hujus praestantissimi codicis
fidem Iliadem una cum scholiis posteaquam doctissimus ille Villoisonus princeps Venetiis a 1788
edidit et ad communem usum proposuit, plures in dies viri studia homerica exercere in iisque
diligentius versari coeperunt. Cum vero Fr. Aug. wolfius, qui jam ab ineunte aetate his studiis
miro quodam amore erat deditus, nobilem illam V illoisoni editionem diligentissime doctissimeque

perscrutatus, Prolegomenon 1) libro id sibi quaerere proposuisset, llias et Odyssea utrum ab uuo

aliquo poeta, an a compluribus poetis essent perlectae probavissetque‚ in unius Homeri locum
plures sufficiendos esse poetas, lactum est, ut oculi omnium ita in hanc quaestionem conjicerentur,
vix ut ulla inde ab illo tempore plus studii desiderare doctorumque hominum ingenia ad periculum
sui laciendum videretur vehementius excitare.

Ac Wolfius quidem ipse quamquam primus quaestionem illam, in qua tot ex eo tempore
homines ingeniosi et exerciti sunt et hodie exercentur, proposuit et constituit lecitque, ut vulgatam
communemque opinionem, carmina homerica ab uno eodemque poeta esse composita, non modo
vehementissime labefactaret, sed paene funditus tolleret, non tamen eo progressus est, ut quibus·
nam ex singularibus variorum vatum carminibus Ilias nostra aut Odyssea orta esset atque conflata,
demonstrandum susciperet.

¹) Prolegomena ad Homerum a. 1795 Helis Saxonum.

 

